title: Aspo per la trattura della seta
subtitle: Le nuove tecnologie a servizio dell'artigianato
type: diy
banner: aspo_banner.png
url: http://explore.makerfairerome.eu/poi/Exhibit_833
source_code: 
license:
date: 1476576000

Un **aspo** è una macchina che, a partire dai bozzoli dei bachi da seta, **dipana** l'intero filo, 
che raggiunge addirittura una lunghezza superiore al chilometro.

Con l'[Associazione di Promozione sociale **Sinergie**](http://www.associazionesinergie.it/) di Zagarolo, abbiamo 
costruito questa macchina per **rilanciare la produzione di seta in Italia**,
sfruttando le nuove tecnologie a disposizione, come Arduino, il taglio laser 
e le stampanti 3D.

In poco meno di 3 mesi, siamo riusciti a completare la macchina e l'abbiamo 
mostrata alla [**Maker Faire** di Roma](http://www.makerfairerome.eu/it/), 
importante evento nazionale per i Maker nostrani ed europei, 
in quanto è una delle maggiori fiere del settore sul continente.
Siamo riusciti a meravigliare tutti, dai più piccoli ai più anziani, grazie alla bellezza 
del nostro prodotto completamente in plexiglass e alla dimostrazione di come una macchina 
molto semplice possa produrre la seta, materiale molto pregiato e costoso.

Io mi sono occupato **principalmente** della **parte elettronica** e della 
**programmazione di [Arduino](https://www.arduino.cc)**, in particolare un Arduino UNO e un 
Arduino MEGA. Il primo stampa su un **LCD** la lunghezza del filo dipanato in tempo reale,
il secondo controlla due **motori**, il primo dei quali mette in movimento la ruota su cui è posto il filo mentre il secondo dispone
il filo in modo uniforme sulla struttura al fine di permettere un'adeguata asciugatura.
La parte meccanica e la progettazione dei pezzi sono state curate dal presidente dell'associazione, il sig. Massimo Proia.

Anche se semplice, il nostro aspo si è rivelato un **progetto interessante**, perché mostra come è possibile 
far ripartire l'intera filiera della produzione di seta.
Infatti, l'enorme **abbattimento dei costi**, possibile grazie alle **nuove tecnologie**, può permettere la rinascita di
un'economia che, fino a qualche decennio fa, assicurava all'Italia una posizione di rilevanza in Europa come uno dei più grandi produttori di seta 
(basti pensare che anche piccole famiglie possedevano piccole quantità di bachi per la produzione privata di seta).